398 nn mrononou

At simulac bellum gerebatur, omnia statim mutabantur.
Tum pactiones cum externis gentibus faciendae erant, cnm
legatis agendum erat, legati mittendi, exercitus cogendus et
alendus. Tum praetor summae rei praeerat, populus autem
quocum ageret perpetuo ei erat praesto: ubi exercitus, ibi
Aetolia erat, quoniam ipsi cives stipendia faciebant ¹). Sed
praetori etiam collegio opus erat quod contulerat de rebus quo-
tidianis, quemadmodum in pace senatum consulebat, antequam
ferret ad populum. Cum autem universa Aetolia in exercitu
adesset, populus penes quem summa potestas erat, et magistra·
tus, cur tandem pro senatu aliud collegium res gereret? Fieri
tamen non poterat ut integer senatus in castris adesset; imbecilla
euim corpora hominum aetate provectiorum obstabant quominus
universi adirent belli pericula et labores. Quapropter statuo
certum senatorum numerum, eumque non ita parvum, designa·
tum fuisse, qui cum praetore et populo in castris universi
collegii loco agerent, neque alio modo quam prytanea Athenis,
pro universo senatu res quotidianas administrasse, hanc autem
partem senatus ἀποκλήτους sive ἄρχοντας fuisse dictos. Sic
demum Aetoli πανδημεὶ egredi vere dici potuerunt.

Mea quidem sententia huc potius nos ducit ratio, quam ut
suspicemur ad res subitas, quas bellum ferre solet, peculiare
quoddam apocletorum collegium fuisse institutum ⁹). Semper
enim in rebus bello, non Thermi peractis apocletorum illorum
fit mentio. Sic commemorantur anno 211, cum deliberarunt
Aetoli in concilio extraordinario dc societate cum Romanis in-
eunda ³); anno 207 Heracleam convenerunt Attalus et principes
Aetolorum ad consultandum de bello contra Philippum Mace·
donem 4); anno 192 Lamiae triginta principes designati sunt,
qui cum Antiocho rege agerent Β); in concilio quoque extra-

I) Ci. Polyb. 11 2, V 108 52, ibidem §⁶² ol δ’ Αἰτωλοὶ χωρὶς τῶν ὅπλων ἧκον
πανδημεί.

2) nd hanc rem etiem attendendum eet, quod Livius vocem sprincipeff uon
solum ad apocletos indicendae usurpm XXXII 32 §10 c. g. τοὺς γραμματεῖς dicit
principes, ibid. ς ll Phaeneam praetorem principem vocat (of, Polyb. XVIII 1 92),
Semper iero vacillatio butue socie usu.

3) aiv. XXVI 24 tl.

4) Polyb. X 42 ti, aiv. XXVIII b 513.

b) Polyb. XX l, aiv. XXXV 44 et Ab.

 

